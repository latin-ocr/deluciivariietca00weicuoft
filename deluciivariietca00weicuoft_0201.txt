nn cAssm rAnMENsn 183

suspicio G. J. vossii de Historic. Lat. Libr. Ι. c. 21.
statuentis , Tertulliani locos glossemate librariorum
interpolatos et= nomen Severi intrusum esse Tertul-
lianeae scriptionis contextui, quo nihil est corru-
ptius ac mendosiuS. Cum Vossio faciunt Jo. Mollerus
in Homonymosc. p. 407. et Havercampus ad Ter-
tulliani Apolo'g. l. c. p. 47. Porro cum Tertullianus
primus sit Patrum Ecclesiasticorum Latinorum , qui
de Saturni fabula exponens testimonio Cassii cujus-
dam utatur , Minucius autem et Lactantius toti ab
illo pendeant3 perquam veri simile est , Tertullia-
num, qui esset in scriptoribus profanis admodum
versatus, sua omnia ex ipsis hausisse fontibus , h. e.
ex operibus Diodori, Thalli, Cassii et Nepotis,
eumque in producendis testibus aetatem , qua quis-
que eorum vixisset, spectasse. Hunc aetatis ordi-
nem impune negligere poterant Minucius et Lactan-
tius, non item Tertullianus, Qui cum Cassium
ordine ac loco praeposuerit Nepoti, erit quod con-
ficiamuS, illum aetate etiam huic antecessisse. Quae
cum ita sint, vera vidisse arbitror G. J. Vossium,
qui Tertullianum Cassii Heminae testimonio usum
esse contendit. Et profecto ea in re iste Annalium
scriptor, quem vidimus putida cum diligentia ver-
satum esse in fabulis narrandis, valde idoneus et
locuples esse poterat auctor. Itaque recte Viri Docti
nostrae aetatis haec Patrum Ecclesiasticorum testimonia
de Cassio Hemina acceperunt eisque in Annalium
ejus reliquiis locum dederunt⁴). Et quum huic sen-
tentiae inprimis obstare dicit Maffejus historiae nomen,

4) Vide Sallustii editionem Frotsclneri Vol. 1. p. 453. ibique
lntpp.‚ quibus suflragari dubitavit Krausius Ι. c. p. 166. Not. 3.
ob adjectum Severi cog-nomen: quod quam suspectae sit fidei, satis
demonstrasse mihi videor.

