222 nn cAssm PARMENsx.

essent contumeliis in summos ac nobilissiinos quos-
que homineS‚ partim tanta composita libertate, quan-
tam, suspicax Augusti Tiberiique imperium ferre
non posset20). At Cassii Etrusci carmina, inve-
nusta quidem et futilia ‚ tamen innoxia -et minime
odiosa -. quis sibi persuadeat verumque esse putet
Senatus decreto combusta esse? Nugae profecto sunt
excogitatae sive a GrammaticO, qui, neglecta omni
temporum hominumque ratione ‚ hunc Cassium , ut
jam Ruhnkenius et Heindorfius suspicatur, cum
Cassio Severo oratore confunderet, sive, quod ma· ·
lim, a librario stupido et male sedulo. Neque enim
Helenio Acroni tam turpem imputaverim errorem:
qua in opinione me confirmat Porphyrionis ea de
re silentium. Mittamus igitur istud Senatus decre-
tum , quod confictum est ab homine, qui Horatii
mentem ac consilium non assequeretur. Permirum
utique est, quod Horatius de illa re locutus est
tamquam incerta et quam fando tantum accepisset.
Quidni pro certo affirmat, Cassium Etruscum capsis
librisque esse ambustum? Num illud multis seculis ἡ
ante factum jam exciderat hominum memoria temporis
diuturnitate oblitteratum? Et cur tandem Cassii ca-

daver carminibus, quae ille vivus scripserat, com· 1

bustum est? Haec et alia, quae attentum hujus loci
lectorem suspensum dubitantemque teneant necesse
est, me adducunt, αἱ, quidquid de Cassii Etrusci
sepultura hic relatum legimuS, ab Horatio jocose
fictum esse credam. Cui suspicioni meae multum
probabilitatis accedit ex v. ambustus, quod tantum
abest ut idem sit quod combustus, ut illud eodem
cum acumine usurpatum esse putem, quo Libri IV.

 

20) Ea de re infra copiosius expositum est iu Excurs. Π.

