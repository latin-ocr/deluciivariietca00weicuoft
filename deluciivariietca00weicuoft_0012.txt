VI PRAEFATIO.

magis cepisse captumque tenuisse. Est autem natu-
rae humanae proprium, ut, ‘quibus quis ipse rebus
mirifice delectetur inque eis multum studii operaeque
collocaverit, earum voluptatem et fructum cum aliis
communicare cupiat. Neque quemquam, -qui litteras
antiquas mecum amat, re cognita, mirum habebit,
qui factum sit, ut in hoc potissimum argumento
tractando tanta cum voluptate versarer. Agebatur
de fama et quasi capite duorum poetarum Latino-
rum, Romae, dum vivebant, haud ignobilium. L.
Varius et Cassius Parmensis erant poetae aequales,
ingenio , doctrina et scriptis illustres. Sed mirabili
casu accidit, ut, qui viventes eisdem litterarum
studiis claruissent eorumdemque amicorum gratia et
cultu floruissent , eis malignior Fortuna meritam ι
virtutum laudem honestamque apud posteros nomi-
nis famam invideret. Itaque suavitatis nescio quid
mihi afferebat, si qualicumque mea opera id effice-
rem, ut poetae utriusque memoria, intermortua ac
propemodum deleta , instauraretur et sua cuique
dignitas et laus restitueretur. Accedebat, quod,
'cum utriusque aetas in ea incidisset tempora, quibus
non facile Roma antiqua vidit et graviora et inge-
niorum magnorum feraciora, mihi de illis scribenti
rerum cognitu et jucundissimarum et ,dignissima-

rum silva succrevit et aliquoties occasio oblata est

