74 nE ι. vAluo POETA.

et studiis quaedam scripto mandasse suspicer. Nam
Quintilianus Inst. Or. Libr. X. c. 3. §. 8. „Virgilium
quoque , inquit ‚ ‚paucissimos die composuisse versus
auctor est V arus! ‘ Ita adhuc edidit Spaldin-
gius , optans tamen in hoc nomine aliquem ostendi
Codicem‚ qui habeat: Varius, quem virum hoc
prodidisse multo credibilius sit, quippe familiarem
Virgilii et circa opera ejus , ut constat inter scri-
ptores , occupatum. Editio Colon. a. 1527. habet
Varius, idemque cum lateat in Codd. F lorent. et
Guelferbyt. scriptura Variis et in Colinaei et Voss. 1.
V arras , Spaldingio suadenti, ut vel nullo libro
auctore Varii nomen restituatur, merito obsecuti
sunt F rotscherus et GernharduS. Qui in vulgata
lectione acquieverunt, nunc Quintilium Varum in-
tellexerunt , ntmc P. Alphenum Varum Ictum ‚ ut
Ever. Otto in Thesaur. Jur. Rom. Τ. V. p. 1652„
nunc L. Varum Epicureum, ut J. H. Vossius ad
Virgil. Ecl. VI. v. 6. p. 292. Sed nihil ut dicam de
Quintilio, cui ne certum quidem est adhaesisse
cognomen Vari, etiam amicitia ‚ quae Virgilio cum
P. Alpheno Varo et L. Varo Epicureo intercessisse
dicitur ‚ perincerta est et dubia. Atqui haec non
nisi a Virgilii familiaribus et cognosci et tradi pote—
rant. Cujus quidem rei idoneus testis est A. Gel-
lius, (sui N. A. Libr. XVII. c. 10. sermonem F avo-
rini philosophi referens , „Amici, inquit, familia-
resque P. Virgilii in his , quae de ingenio moribus-
que ejus memoriae tradiderant , dicere eam solitum
ferunt , parere se ver-sus more *atque ritu ursino.
Namque, ut illa bestia fetum ederet ineffigiatum
informemque, lambendoque id postea , quod ita
edidisset, conformaret et fingeret3 proinde ingenii
quoque sui partas recentes rudi esse facie et im·-

