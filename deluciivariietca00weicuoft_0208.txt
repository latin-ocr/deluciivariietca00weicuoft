190 nr: cAss1o rAmuENsx.

esse puto. Jam licet multas ad eum dederit episto-
las Plinius ‚ tamen in nulla· vel tenue occurrit indi-
cium , quo , cujatis ille fuerit, intelligatur. Gieri-
gius quidem ad Libri I. Epist. 22. eum appellat
Veronensem ‚ scilicet deceptus mentione Cornelii Ne-
potis , municipis ejus. Verum enim vero aut vehe-
menter fanr , aut Catilius Severus ille si Veronae
natus fuisset ‚ Plinius non municipum tuorum, sed
nostrorum scripsisset. Cum Veronensibus enim Pli-
nio si non municipii communio , certe magna offi-
ciorum necessitudo intercessit, ut apparet ex Libri VI.
Epistola 34. , ubi illos blande nostros vocat. Ecquis
autem sibi persuadeat, Plinium, qua erat ambitione
et vanitate, de communis cum tantis γ viris muni-
cipii honore non gloriatum esse? Proinde fatendum
est, nos Catilii Severi natalem urbem pariter igno-
rare ac Cornelii Nepotis et Titi Cassii.

Quae hactenus disputata sunt, eorum summam
ubi feceris ,. id tantum fateberis evidens esse et cer-
tum, vixisse ineunte saeculo septimo post Urbem
conditam Cassium Heminam quemdam Annalium sive
Historiarum scriptorem , sed jure dubitari, mun um-
quam fuerit Titus Cassius Severus Veronensis item-
que librorum historicorum auctor. Quidquid autem
est, utriusque Cassii memoriam et nomen obscuravit
ac paene exstinxit gentilicius quidam orator , de quo
1111110 explicatius mihi dicendum est.

§. 4.

Cassius Severus Orator, cujus crebra apud scri·-
ptores veteres fit mentio ‚ uberiorem quidem prae-
bet scribendi materiam, 1100 tamen minoribus per-
plexam difficultatibus. Vulgo tribuitur ei praenomen
Titi.- cujus testem si quaerimus ‚ revocamur ad

