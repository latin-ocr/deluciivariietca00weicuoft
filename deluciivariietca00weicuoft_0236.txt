218 DE cAssm PARMENsn

Mensch u. Biirger von Rom, Praelect. Π. Not. 71.
ex verS. L. Walchii p. 155. , et Eichstadius in Ad·-
dend. ad Haberfeldti Horat. Tom. IV. p. 226. sq.-
addendi sunt. Inter eos facile principatum tenet
Scip. Maffejus , qui sive doctrinae copiam spectas
sive argumentorum, quibus sententiam suam com-
muniverit, pondus , non dubitari potest quin pal-
mam praeripuerit ipsi Heindorfio ad Horatii Libr. l.
Sat. 10. v. 61. Uterque autem suo quisque Marte
Massoni opinationem impugnavit et Torrentii mode-
stam suspicionem rationibus tam perspicuis et ad
persuadendum aptis confirmavit , ut valde mirum
me semper habuerit, quid tandem Fr. A. H. Spoh-
nium permoverit ‚ ut veteris istius ac paene ex-
plosae sententiae patrocinium denuo susciperet, teste
Jahnio ad Horat. Libr. Ι. Sat. 10. p. 250. Verum
enim vero cum res ipsa, de qua scribere coepi,
tum etiam Spohnii doctrina et auctoritas me im-
pellunt, ut primum locos Horatianos , in quibus
utrumque Cassium Poetam commemoratum legimuS‚
singulatim pertractem et, adhibitis Scholiastis aliis-
que , si qui sunt, testibus , cum cura examinem, ·
deinde rationibus, quae in utramque partem pro-
latae sunt , diligenter compositis ac sine cupiditate
ponderatis , evincere studeam ‚ utra verior sit cen-
senda Virorum Doctorum sententia. Quodsi do-
cuero, locis Horatianis notas quasdam esse im-
pressas cum ipsa ratione non minus quam fide hi-
storica conspirantes ‚ quibus , vel refragantibus Scho-
liastis , Cassios istos alterum ab altero internoscamus
necesse sit, mihi fortasse continget esse tam felici,
ut controversiam diu multumque inter Viros Doctos
agitatam in perpetuum componam.

